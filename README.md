# 5.2. Olaylar ve Fonksiyonlar
## Web Tabanlı Uygulama Geliştirme Kitabı Sayfa: 173
Olaylar (Events): Her elemanın web sayfası üzerinde bir görevi bulunur. Bazı elemanlar sadece
kod çalışması sonucunda oluşan bilgiyi ve görseli yansıtmak için kullanılır. Bazı elemanlar ise bel-
li durumlarda (üzerine tıklandığında, bir tuşa basıldığında, eleman tarayıcıya yüklendiğinde vs.)
kod parçacıklarını çalıştırmak için kullanılır (Görsel 5.6). Elemanlar, kullanıcı ile etkileşimi olaylar
sayesinde sağlar. Günlük hayatta; sosyal medya uygulamalarında, web sitelerinde, oyunlarda ve
daha birçok alanda elemanlar için tanımlanmış olay fonksiyonları, çalışarak kullanıcıyla etkileşi-
mi sağlar. Olay fonksiyonları tanımlanarak elemanların hangi durumda, nasıl kodlar çalıştırabile-
ceği belirlenir. Örneğin; butona tıklandığında şifre kontrolünün yapılması, klavyeden sağ ok tuşu-
na basıldığında bir sonraki resmin gösterilmesi, resim elemanının üzerine çift tıklama yapıldığın-
da resme ait bilgilerin gösterilmesi vb.
Olaylar gerçekleşince çalışması istenen kodlar doğrudan HTML etiketi içine yazılabilir veya ça-
lışması istenen kodları temsilen bir fonksiyon çağrılabilir. Bu yönüyle olaylar ve fonksiyonlar bir-
birlerini tamamlayan yapılardır.
